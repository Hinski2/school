Dozwolony użytek publiczny i prywatny utworów chronionych Agnieszka Kwiecień-Madej

Zasada ogólna i wyjątek Zasada: Korzystanie z cudzej twórczości wymaga zwykle zgody twórcy lub innego podmiotu, któremu przysługują autorskie prawa majątkowe. Wyjątek: W określonych wypadkach ustawodawca dopuszcza możliwość korzystania z cudzego chronionego utworu – zwielokrotniania i rozpowszechniania go bez konieczności uzyskania zezwolenia twórcy i zasadniczo bez konieczności zapłaty wynagrodzenia.

Charakterystyka dozwolonego użytku Polskie prawo przyjęło model kazuistycznego wyodrębniania poszczególnych postaci dozwolonego użytku. Licencje ustawowe to normatywne zezwolenia (o charakterze generalnym albo obejmujące wskazane podmioty) na korzystanie z cudzego utworu w określonym zakresie i na określonych warunkach.

Zakres zastosowania: Art. 100 Pr. Aut – instytucja dozwolonego użytku obok utworów obejmuje również przedmioty praw pokrewnych, takie jak wideogramy i fonogramy. Art. 77 Pr. Aut. – Dozwolony użytek nie ma pełnego zastosowania do programów komputerowych.

Dwa obszary dozwolonego użytku:

    Użytek osobisty (wyodrębniony ze względów praktycznych).

    Użytek publiczny (wydzielony ze względu na ważne potrzeby kulturalno-oświatowe społeczeństwa).

Trójstopniowy test zgodności dozwolonego użytku z prawem

    Dozwolony użytek może dotyczyć tylko określonych przypadków. Prawo musi jasno określać sytuacje, w których dozwolony użytek jest dopuszczalny. W polskim prawie dozwolony użytek obejmuje m.in.:

    Użytek osobisty (np. skopiowanie książki do własnego użytku – art. 23 pr.aut.),

    Prawo cytatu (art. 29 pr.aut.),

    Prawo dozwolonego użytku edukacyjnego (art. 27 pr.aut.). Oznacza to, że korzystanie z utworu musi mieścić się w jednej z kategorii określonych w ustawie.

    Nie może naruszać normalnego korzystania z utworu