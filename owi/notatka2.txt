PRZESŁANKA III: INDYWIDUALNY CHARAKTER

Utwór nie musi odzwierciedlać cech indywidualności twórcy, lecz musi odróżniać się od innych takich samych przejawów działalności twórczej w sposób świadczący o oryginalności, swoistości i tych wszystkich właściwościach, które sprawiają, że w większym lub mniejszym stopniu jest on niepowtarzalny i nie posiada wiernego odpowiednika w przeszłości.

Cechy indywidualnego charakteru: Cecha nowości: to, co zostało stworzone, nie było uprzednio znane w takiej postaci. Cecha oryginalności: twórca wzbogacił dotychczasowy stan rzeczy nowymi elementami.

Rodzaje oryginalności: Oryginalność subiektywna: utwór ma być oryginalny dla samego twórcy, stanowić "wyraz własnej twórczości intelektualnej swego autora" (zgodnie z orzecznictwem ETS oraz Dyrektywą PE i Rady 2019/790). Oryginalność obiektywna: niepowtarzalność i odróżnialność dzieła od innych rozpowszechnionych wcześniej utworów.

Przykłady: Działalność, której rezultat jest niepowtarzalny i nieprzewidywalny: np. wymyślenie nowej melodii inspirowanej melodią ludową. Działalność niespełniająca tego wymogu (działanie techniczne): np. zapisanie za pomocą nut melodii ludowej.

INDYWIDUALNY CHARAKTER I GRANICE OCHRONY AUTORSKOPRAWNEJ

Teorie dotyczące granic ochrony:

    Teoria statystycznej jednorazowości (Max Kummer "Das urheberrechtlich schutzbare Werk"): istnieje wysoki stopień prawdopodobieństwa, że nikt inny samodzielnie nie stworzy identycznego utworu.

    Teoria "drobnych monet" ("kleine Münze"): utwór podlega ochronie, choćby w niewielkim stopniu odróżniał się od innych dzieł.

GRANICE AUTORSKOPRAWNEJ OCHRONY