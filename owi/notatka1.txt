Ochrona własności intelektualnej Prowadząca: Agnieszka Kwiecień-Madej Kontakt: agnieszka.kwiecien-madej@uwr.edu.pl

Prawa na dobrach niematerialnych a własność intelektualna

Podstawowe rozróżnienie: Rzeczy a Dobra niematerialne

Rzeczy (art. 45 Kodeksu Cywilnego): Definicja wg J. Wasilkowskiego ("Zarys prawa", s. 8–9): Rzeczami w rozumieniu naszego prawa cywilnego są materialne części przyrody w stanie pierwotnym lub przetworzonym, na tyle wyodrębnione (w sposób naturalny lub sztuczny), że w stosunkach społeczno-gospodarczych mogą być traktowane jako dobra samoistne.

Dobra niematerialne: Nie są rzeczami dobra niematerialne, takie jak: utwory, wynalazki, wzory użytkowe, wzory przemysłowe czy znaki towarowe. Dobra te stanowią natomiast przedmioty bezwzględnych praw podmiotowych, tj. praw na dobrach niematerialnych, dla których prototypem jest własność rzeczy. Główna różnica między rzeczą a dobrem niematerialnym: sposób eksploatacji.

Definicja własności intelektualnej Jest to prawo odnoszące się do:

    dzieł: literackich, artystycznych i naukowych,

    interpretacji artystów interpretatorów oraz do wykonań artystów wykonawców,

    do fonogramów i programów radiowych i telewizyjnych,

    wynalazków we wszystkich dziedzinach działalności ludzkiej,

    odkryć naukowych,

    wzorów przemysłowych,

    znaków.