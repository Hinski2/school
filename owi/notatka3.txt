Kategorie utworów Agnieszka Kwiecień-Madej

Katalog utworów W szczególności przedmiotem prawa autorskiego są utwory:

    wyrażone słowem, symbolami matematycznymi, znakami graficznymi (literackie, publicystyczne, naukowe, kartograficzne oraz programy komputerowe);

    plastyczne;

    fotograficzne;

    lutnicze;

    wzornictwa przemysłowego;

    architektoniczne, architektoniczno-urbanistyczne i urbanistyczne;

    muzyczne i słowno-muzyczne;

    sceniczne, sceniczno-muzyczne, choreograficzne i pantomimiczne;

    audiowizualne (w tym filmowe).

Prawne kategorie utworów – kryterium samoistności Utwory dzielą się na dwie główne grupy:

    Utwory Samoistne, które dzielą się na:

    w pełni samoistne

    inspirowane

    Utwory Niesamoistne, które dzielą się na:

    zależne

    z zapożyczeniami

Podział utworów ze względu na ich samoistność - charakterystyka:

    Utwór w pełni samoistny:

    Nie występują w nim wyraźne wpływy innego utworu.

    Autor decyduje samodzielnie o korzystaniu.

    Utwór inspirowany:

    Inny utwór jest jedynie przyczynkiem do powstania nowego utworu. Utwór inspirowany nie przejmuje cech twórczych.

    Autor utworu inspirowanego nie potrzebuje zgody autora dzieła stanowiącego inspiracje na rozpowszechnianie.

    Utwór zależny:

    Przejmuje elementy twórcze innego utworu (macierzystego), jednocześnie sam jest utworem.

    Powstają na ogół w wyniku transformacji, polegającej na odtworzeniu całości lub części cudzego utworu.

    Rozporządzanie utworem i rozpowszechnianie wymaga zgody twórcy utworu macierzystego.

    Utwór z zapożyczeniami:

    W mniejszym stopniu niż utwory zależne eksploatują elementy twórcze cudzych dzieł.

    Występuje, gdy w utworze stanowiącym samoistną całość znajdują się w całości lub w części cudze utwory w granicach przekraczających dozwolony użytek lub w granicach usprawiedliwionych przepisami poświęconymi takiemu użytkowi (np. w formie cytatu, motta, melodii poddanej wariacjom muzycznym).

    Tworzone są z reguły w drodze inkorporacji, a więc wtapiania w dzieło całości lub części cudzego utworu.

Szczegółowa charakterystyka utworów inspirowanych:

    Są dziełami całkowicie samoistnymi.

    Powstały jako reakcja na inny utwór, co oznacza, że związek między dziełem inspirowanym i pierwotnym jest dużo słabszy niż przy opracowaniu.

    Korzystania z utworów inspirowanych nie ograniczają prawa zależne.

    Przykład: Utwór muzyczny zainspirowany sztuką plastyczną.

    Schemat powstawania: Inspiracja cudzym utworem + Własny wkład twórczy autora = Samoistny utwór inspirowany.

Szczegółowa charakterystyka utworu zależnego:

    Utwór zależny to dzieło chronione prawem autorskim, które pochodzi z innego dzieła chronionego prawem autorskim.

    Zawiera główne elementy pierwszego, wcześniej utworzonego oryginalnego dzieła (utwór bazowy), podlegające prawu autorskiemu.